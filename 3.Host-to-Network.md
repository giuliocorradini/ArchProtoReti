# Host-to-Network (1-2)

Esistono diversi tipi di protocolli legati alle comunicazioni cablate LAN (Ethernet, token-ring, frame relay), modem
(SLIP e PPP) oppure LAN wireless (famiglia di protocolli 802.11 x), personal area network (Bluetooth o ZigBee) oppure
reti WAN (GSM, UMTS, LTE).

Il PDU del livello H2N si chiama _frame_, ma questo comprende ciò che avviene a livello fisico. Spesso lo si chiama lo
stesso _pacchetto_ perché il sistema operativo mostra quello che succede solo dal livello 2 in su.

## Modalità di trasmissione

Eistono diversi tipi di paradigmi di trasmissione:

- unicast, quando la comunicazione è esclusiva tra due host;

- multicast, quando la comunicazione è fra un singolo mittente e un gruppo di riceventi. Uno a tanti e voglio che arrivi
a tutti i partecipanti;

- anycast, tra un singolo mittente e almeno un ricevente in gruppo. Uno a tanti ma voglio che arrivi almeno a 1;

- broadcast, comunicazione fra singolo mittente e tutti gli altri nodi.

## Tipi di collegamento

Un collegamento punto a punto prevede un link appositamente per collegare due host. Invece un tipo di collegamento
broadcast collega tutti gli host sullo stesso canale, tipicamente si realizzano con i dispositivi radio.

Attenzione però che questi sono collegamenti logici e non fisici.

Quando sono collegato in WiFi e mi collego a un sito sto: comunicando con l'access point in modalità unicast, ma il
collegamento è broadcast (mi sentono tutti gli host) su rete wireless.

A livello 2 posso realizzare logiche unicast anche su collegamenti broadcast.

I protocolli che progettiamo devono sapere che tipo di protocollo stiamo utilizzando, ad esempio se sono in unicast ai
livelli superiori non devo specificare a chi dovrà arrivare il messaggio. Diversamente invece se sto usando un mezzo
logicamente broadcast, qui devo specificare il destinatario già a livello 2. Dovrò avere anche altre garanzie perché in
un mezzo broadcast sarà più probabile avere delle collisioni.

Nei punto a punto i collegamenti possono essere half-duplex, e permettono a un solo partecipante per volta di comunicare
sul mezzo fisico, oppure full-duplex per cui entrambi possono comunicare.

La connotazione più stringente dell'half-duplex può essere inteso come canale di comunicazione unidirezionale, invece
che impossibilità di trasmettere contemporaneamente.

## Mezzo fisico

A seconda del mezzo fisico utilizzato possiamo realizzare diverse tipologie di trasmissioni:

- trasmissione analogica, il mezzo fisico richiede sistemi di modulazione del segnale per la trasmissione (si impiegano
portanti analogiche in cui vengono inserite informazioni attraverso la manipolazione delle proprietà fisiche della
portante);

- trasmissione digitale, abbiamo due livelli di tensione direttamente sul cavo.

Il canale di trasmissione può essere condiviso o dedicato. È interessante valutare la velocità nominale del canale, che
è la velocità raggiungibile quando si collegano due host. Questa velocità viene divisa tra tutti gli host.

I tipi di collegamento anche fisico possono essere diversi: il primo è stato il doppino intrecciato, nasce per la rete
telefonica. È pensato per trasmettere segnali analogici, ma noi vogliamo trasmettere un'informazione digitale che quindi
andrà **modulata** e **demodulata**. Il dispositivo che compie questa operazione è il **modem**.

Ethernet usa dei cavi di rete che hanno 4 twisted pair e possono avere diversi livelli di isolamento elettromagnetico.

Il cavo coassiale era il vecchio modo per creare un collegamento ad alta qualità. Ha diversi strati e livelli di
isolamento.

Il mezzo per trasmettere informazioni digitali di qualità massima è la fibra ottica, può essere realizzata sia in vetro
che in plastica. È insensibile al rumore elettromagnetico, ha un'attenuazione del segnale bassisima, elevata sicurezza
(adatta per collegamenti _intercontinentali_) però costa parecchio.
C'è un overhead costante per la trasmissione, dovuto dal fatto che non abbiamo (ancora) dei computer ottici, quindi si
usano dei trasduttori che introducono una latenza fissa. Su medie e lunghe distanze è assolutamente trascurabile, ma su
brevissime distanze in alcuni contesti si potrebbero preferire ancora i cavi coassiali.

La latenza, dovuta al tempo di propagazione, è bassa ma comunque importante. Se pensiamo al link tra Terra e un
satellite potremmo avere 200ms di latenza dovuta alla propagazione del segnale limitato dalla velocità della luce.

## LAN

Una LAN identifica una rete in cui i nodi possono comunicare fra loro utilizzando lo stesso protocollo H2N. Sono
limitate sia per le distanze che per il numero di nodi.

La distanza fra i nodi collegata a una stessa rete è limitata dalle proprietà del mezzo fisico utilizzato. Una LAN si
estende al massimo per 100m perché i cavi Ethernet sono certificati per 100m di distanza.
Però se prendo uno switch, che rigenera il segnale, non c'è un vero limite fisico per la creazione di una LAN a livello
fisico, mentre a livello logico il protocollo è pensato per non gestire dei nodi su queste distanze.

I protocolli scalano poco all'aumentare del numero di nodi. La scalabilità identifica che il sistema mantenga le
performance al variare di una qualche dimensione. Per gestire le LAN si usano protocolli _semplici_ che introducono
delle limitazioni.

Almeno in parte i protocolli saranno implementati a livello hardware, magari embedded o resource constrained, quindi il
protocollo non deve essere eccessivamente complicato. Il livello H2N è implementato a livello di _network interface
card_. È un'entità semi-autonoma, ha della RAM, un DSP.

LAN può essere anche per reti dimensionalmente estese, ma con pochi nodi. Un termine molto utilizzato è la _backbone
LAN_, una dorsale per realizzare LAN di grandi dimensioni collegando tante LAN di grandi dimensioni.

Perciò le reti locali esistono sia tra i dispositivi host che tra i dispositivi intermedi. Internet è fatto di router
collegati in reti locali (backbone LAN). Si fa una distinzione lingusitica perché spesso cambiano le performance.

Ogni protocollo crea delle reti locali che possono assumere diverse forme: albero, stella, anello, bus.
La topologia a stella è l'unica che introduce esplicitamente diversi tipi di dispositivi di rete per la comunicazione.

La rete ad anello permette di essere resilienti rispetto a un guasto.

Le reti con topologia a stella prevedono un dispositivo di rete dedicato centrale. Vantaggi: resiliente se si rompe un
singolo link. Svantaggio: bottleneck nel centro della stella, se si rompe non funziona più niente.
Adesso le reti ad anello si usano in particolari casi di reti geografiche, ma si parte dalle reti a stella e si
combinano tipi di rete differenti.

Il centro della stella è un punto nevralgico per la rete (point of failure) e di performance. La velocità di un singolo
link non determina univocamente le performance, ma bisogna vedere la banda totale altrimenti potrebbe verificarsi un
fenomeno di congestione.
