# TCP/IP

La numerazione dei livelli TCP/IP eredita dall'ISO/OSI.

## Host-to-Network (H2N)

È il primo livello della pila e include le funzionalità di livello 1 e una logica di link (livello 2), ovvero dove gli
host sono collegati tra di loro nella stessa rete.

Avere due livelli nello stesso protocollo vincola l'organizzazione logica dei dati con le tecniche di modulazione e
trasmissione per utilizzare il cavo. Ad esempio Ethernet. Il livello racchiude concettualmente due funzionalità.

A livello link mi preoccupo di come far comunicare degli host in una stessa rete. A livello superiore invece (network)
si mettono in comunicazione le reti.

## Network

Crea un sistema di identificazione univoco per identificare ogni partecipante. Si mette in risalto in questo livello,
anche se nel 2 bisogna identificare reti ma di piccole dimensioni (si parla di collegamenti diretti o quasi), ma qui
è molto più difficile da realizzare.

IP è privo di connessione (ogni pacchetto è trattato indipendentemente dagli altri), non è affidabile perché la consegna
non è garantita (i pacchetti possono essere persi, duplicati, ritardati o consegnati non in ordine) ma è **best effort**
ovvero tenta di consegnare ogni pacchetto al meglio delle possibilità.

Il **best effort** si può trovare anche a livello H2N e a livello trasporto si può ancora scegliere se essere best
effort o dare delle garanzie aggiuntive.

## Transport

Supporta i trasferimenti tra processo e processo. A questo livello ci sono i protocolli TCP e UDP. È il livello 4.

Gestione della multiplazione: tante applicazioni che devono comunicare da o verso un singolo host.

In TCP ho l'obiettivo di creare una comunicazione affidabile (connection oriented), ovvero voglio garantire che un
pacchetto venga consegnato; in UDP la comunicazione è connectionless e non mi interessa che un pacchetto venga
consegnato in modo affidabile.

## Application

È il livello 7 dell'ISO/OSI, ma qui viene direttamente usato sopra al livello transport, senza avere dei protocolli
per la sessione o la presentazione perché spesso queste due parti NON interessano alle applicazioni.

I protocolli sono molto veloci, ma la mancanza di alcune cose apre le porte a problemi di sicurezza informatica. Ogni
applicazione oggi, se ha bisogno della sessione, deve implementare a livello applicativo un meccanismo di sessione.

Un protocollo applicativo è un protocollo di rete che determina come le applicazioni comunicano, ma a livello
concettuale non è un'applicazione (ovvero qualcosa che gira su una macchina).

## Il progetto

Il vantaggio dell'approccio stack è che possiamo scegliere diversi protocolli. Nello stack TCP/IP i protocolli sono
"intercambiambili" e possiamo operare una scelta "a cleassidra" ovvero:

- a livello applicativo posso avere diverse applicazioni, che usano un singolo protocollo transport.

- Entrambi i protocolli transport sfruttano IP; unico altrimenti andremmo a creare reti diverse;

- che si appoggia a vari protocolli H2N.

## Dispositivi

Per comunicare tra reti diverse entrano in giochi numerosi dispositivi. Alcuni di questi non implementano tutto lo stack
di rete ma solo una parte.

Uno switch ad esempio consente di scalare le comunicazioni a livello locale, ma lavora solo a livello Host-to-Network.
Qualsiasi logica implementata sullo switch è sulla base di informazioni contenute a livello 2.

Il router è un dispositivo di livello 3, e chiaramente anche i sottostanti. Il router interpreta le informazioni a
livello network, ovvero legge gli indirizzi IP, e permette a due reti di comunicare.

Ma esistono delle eccezioni:

- L3 switch che sono in grado di analizzare alcune informazioni dell'header IP (non possiamo chiamarlo router perché non
ha un supporto completo per il livello 3);

- router con port address translation per NAT, e legge infomrazioni del livello 4;

- deep packet inspection: router (di solito con funzionalità di firewall) che analizza anche il livello applicativo.

Implementare l'affidabilità a livello 2 è una garanzia soltanto locale. A volte però si implementa qui perché conviene
a livello di performance rispetto alla end-to-end, data dal livello 4. L'affidabilità a livello 4 è costosa perché può
reagire molto più tardi ai guasti rispetto a un livello 2.
Allora si può anche fare su un collegamento fisico intermedio.

Conviene implementare l'affidabilità H2N quando il mezzo fisico non è molto affidabile, ad esempio una connessione
satellitare o una wireless anche locale. La probabilità che qualcosa vada storto è più alta rispetto a un cavo di rete.
