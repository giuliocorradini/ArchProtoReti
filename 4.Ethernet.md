# Ethernet

È lo standard de facto come protocollo H2N. È stato inventato a metà anni 70 da Metcalfe: il disegno originale
prevedeva un solo canale (_the ether_) per connettere i nodi. L'architettura originale era a bus, che sono i più
economici che si possono realizzare, ma anche i meno performanti (la risorsa è completamente condivisa).

La velocità tradizionale di Ethernet è tra 1 e 10 mbps. Oggi si può arrivare a velocità elevatissime, come 100 gbps sui
cavi più performanti. La velocità dipende anche dal cavo, che vengono divisi in categorie.

Ethernet si può usare anche su fibra ottica, ma non lo affronteremo.

Il protocollo è stato pensato per un canale condiviso o canale fisico di broadcast (sinonimi). Permette di ottenere
comunicazioni unicast tra gli host. Attenzione: non invia comunicazioni broadcast, ma a livello logico potrei volere
delle comunicazioni unicast. Alcuni messaggi necessari al funzionamento del protocollo sono Broadcast.

## Indirizzamento locale: MAC

L'indirizzo MAC è il nome dell'indirizzo host del protocollo Ethernet. (MAC ∈ indirizzi host)

Il MAC ha 48 bit, rappresentato con notazione esadecimale come 6 coppie. L'indirizzo è univoco e permanente perché
incorporato nella ROM della scheda di rete, assegnato dal produttore e ottenuto dall'IEEE. L'indirizzo MAC è legato alla
interfaccia di rete, non all'host. Tuttavia è facile assegnare un MAC a piacere alla scheda di rete, quindi meglio non
fidarsi.

L'indirizzo di Broadcast è ff:ff:ff:ff:ff:ff (tutti i bit sono a 1) e verrà accettato da tutte le interfacce di rete.

Gli indirizzi sono "piatti", se cambia un bit dò sempre lo stesso peso, al contrario di quello che avviene con gli
indirizzi IP dove i bit hanno un valore posizionale (perché sono indirizzi di tipo gerarchico).

Esempio di indirizzo di tipo gerarchico: i numeri di telefono, che già col prefisso internazionale ci danno un'idea di
dove si trova quel numero.

I primi tre byte dell'indirizzo sono associati al produttore dell'interfaccia di rete, e tutti i suoi prodotti avranno
gli stessi tre byte.

In alcune reti locali l'indirizzo MAC viene utilizzato per implementare procedure di autenticazione, ad esempio in
alcuni laboratori dell'università ci si può collegare solo se il computer ha l'indirizzo MAC corretto.
Si implementa con una known list o whitelist degli indirizzi MAC accettati, sullo switch. Il meccanismo è abbastanza
debole, posso modificare l'indirizzo MAC.

Cosa succede se c'è un indirizzo MAC duplicato? Qualcosa va storto e dipende dal contesto della rete in cui ci troviamo.
Di solito nelle reti Ethernet se ci sono indirizzi duplicati significa che siamo sotto accatto di un utente malevolo.

Il MAC è assegnato a livello locale, il vincolo di univocità è importante solo nel contesto di una stessa rete locale.
Se ci sono due reti differenti con stesso indirizzo MAC sia allo stesso tempo che in tempi diversi non è un problema.

Questo non è il solo indirizzamento, ma abbiamo anche l'indirizzamento di livello 3 (IP).

## Perché due sistemi di indirizzamento?

Perché un certo livello dello stack vogliamo farlo eseguire dall'hardware. Ethernet è pensato per le reti locali. IP ha
altri obiettivi e usarlo per tutto direttamente sarebbe estremamente inefficiente.

Solitamente la NIC analizza e filtra i frame dedicati all'host, "scarta" il frame e passa il pacchetto contenuto al
sistema operativo (che non vede quello che sta sotto). Possiamo però chiedere alla NIC di funzionare in modo diverso
impostando la modalità sniffing, che permette di vedere tutto il traffico di rete in transito.

La modalità sniffing è detta _modalità promiscua_. L'interfaccia accetta pacchetti anche se non solo destinati a lei.

## Frame

Il PDU del livello H2N Ethernet è detto frame. Il frame Ethernet aggiunge al payload (la parte dei dati ricevuta dal
livello rete) è preceduto da un header, e **seguito** da un codice CRC. Questa è un'eccezione, di solito i protocolli
aggiungono solo un header.

Questo è framing, serve a verificare che il pacchetto venga trasmesso correttamente. Preambolo e CRC sono legati
strettamente alla trasmissione fisica del segnale. Livello 1.

Legati al livello 2 sono i campi di indirizzo destinazione, indirizzo sorgente e tipo del pacchetto.
Anche in modalità promiscua non si vedono mai preambolo e CRC, questi vengono utilizzati a "livello 1" dalla scheda di
rete e non sono mai visibili al sistema operativo.

### Preambolo

Sequenza di 8 byte che serve per sincronizzare i circuiti della scheda di rete ricevente. I primi 7 byte sono 10101010
mentre l'ultimo byte è 10101011 (ovvero l'ultimo bit è a 1). I microcontrollori devono sincronizzare eventuali piccole
differenze di temporizzazione dei loro clock. Il preambolo serve a questa fase.

Il preambolo esiste in tutti i protocolli H2N.

### Indirizzi MAC

Il primo indirizzo MAC è non a caso l'indirizzo di destinazione. I 6 byte che seguono il preambolo vengono interpretati
dalle NIC per capire chi deve ricevere il pacchetto. I 6 byte successivi sono quelli dell'indirizzo sorgente.

L'indirizzo sorgente serve per rispondere al mittente.

### Tipo

Lo vedremo ripetuto in quasi tutti i protocolli che vedremo. A un certo livello serve a gestire logiche di
multiplazione, ovvero poter gestire diversi tipi di protocollo di livello 3.

Quasi sempre un frame Ethernet invia, come dati, quello che riceve dal livello superiore che è IP. Ma non è sempre detto
infatti potremmo avere qualcos'altro (tipo ARP).

In teoria a livello H2N non mi interessano i livelli superiori, ma in realtà in base a quello che c'è dentro al campo
tipo il campo Ethernet potrebbe dover gestire il pacchetto in modo diverso.
Se ho IP come tipo, mando il pacchetto al sistema operativo, mentre se ho ARP lo gestisco direttamente senza coinvolgere
il SO.

### CRC

È il controllo a ridondanza ciclica, di 4 byte e permette all'host di verificare la presenza di errori nei bit del frame
ricevuto. Ogni volta che il mittente invia un frame, calcola questo campo partendo da una quantità di dati variabile e
genera un insieme fisso di byte (4 in questo caso). Il destinatario ricalcola il CRC sul frame ricevuto e lo confronta
con quello inserito dal mittente. Confrontando i due CRC, se viene rilevata una differenza vuol dire che c'è stata una
manipolazione del pacchetto.

A seconda del contesto, diversi algoritmi possono avere probabilità diverse. Sono controlli che centrano con
l'affidabilità, quindi errori di trasmissioni dovuti al mezzo fisico.
È questione di tradeoff tra efficienza e performance. Il CRC è meno veloce della parità ma più affidabile.

La domanda da porsi sempre è: chi esegue questo algoritmo? In questo caso da un acceleratore embedded per il calcolo del
CRC. Parliamo di software potenzialmente degli anni 70.

### Dimensione

Il frame ha dimensione massima 1500 byte, importante perché determina la dimensione massima di tutti gli altri protocolli di
livello superiore. Viene detto MTU (maximum transfer unit).

Se ho un payload di 1500 byte, trasmetterò un frame di 1486 byte.

Se la dimensione è inferiore a 46 byte, il payload va "completato" (stuffing) fino ad arrivare a 46 byte con dei byte di
riempimento che vanno rimossi alla fine della trasmissione.

Voglio ridurre l'MTU per evitare che un errore comporti la trasmissione di un pacchetto molto lungo. Voglio invece
aumentare l'MTU per trasmettere meno pacchetti su tanto traffico.

Si introduce il problema della frammentazione. In un jumbo frame l'MTU è impostato a 9000 byte.

## ARP

Il problema da risolvere è: come raggiungo un indirizzo IP comunicando a livello? Cioè che indirizzo MAC inserisco in
un frame Ethernet per raggiungere un host attraverso la rete IP?

Acronimo di address resolution protocol. È un sottoprotocollo di Ethernet che dato un indirizzo IP prevede l'inivio di
pacchetti per riconoscere a quale host appartiene.

Una comunicazione ARP si basa su due messaggi:

- la richiesta, mandata da un host con l'indirizzo IP del destinatario;

- la risposta che contiene l'indirizzo MAC del destinatario.

ARP invia un messaggio speciale di tipo broadcast (non so con chi voglio comunicare, quindi comunico con tutti).

### Cache ARP

Per ridurre il traffico sulla rete causato dallo scambio di messaggi ARP posso tenere in memoria le corrispondenze tra
IP e MAC address. Il caching è contenuto nella tabella di routing del SO, ed è temporanea. Ogni entry ha un TTL (time
to live), allo scadere viene inviata una nuova richiesta (se voglio comunicare nuovamente con l'host).

Il protocollo ARP può anche essere visto come l'algoritmo per popolare la tabella ARP.

### Osservazioni

Rispetto alla tabella, per un IP, se il TTL è scaduto oppure non ho una entry allora mando una richiesta. Se nessuno
risponde allora assumo che il destinatario non sia presente nella mia rete.

Anche i protocolli possono essere attaccati. Posso impostare delle entry statiche riducendo la probabilità di certe
classi d'attacco nella rete locale.
Se un host si spaccia per un altro fa ARP spoofing e può provocare un poisoning della ARP cache.

## CSMA/CD

Carrier Sense Multiple Access - Collision Detection

La prima parte del nome è **carrier sense**, serve per gestire il mezzo fisico: ogni host che deve trasmettere ascolta
il bus e decide di trasmettere solo se lo trova libero.

> Listen before talking

Carrier sense significa rilevazione della portante, quindi io ascolto la portante prima di trasmettere, per evitare
collisioni. Posso evitare che più nodi comunichino contemporaneamente.

Anche se il canale è libero, aspetto un po' di tempo prima di trasmettere; tempo pari all'inter frame gap.
Il mittente potrebbe star ascoltando proprio tra la fine di un frame precedente e il successivo, quando ci si mette in
ascolto per l'invio di un frame, si aspetta il tempo di un IFG.

L'IFG non è un tempo costante, ma calcolato in maniera derivata sulla base del tempo di trasmissione del più piccolo
frame possibile. Il dato minimo trasmissibile è 46 byte, ovvero 60 byte di frame, quindi l'IFG sarà più breve.

Visto che il tempo di propagazione del segnale sulla rete non è nullo, un host può presumere che il mezzo sia libero
anche se qualcuno ha già iniziato a trasmettere.

Le interfacce sono progettate per **listen while talking**, ovvero legge cosa viene trasmesso da lei e lo confronta.

### Collisione

A seguito di una collissione viene generato un segnale di JAMMING (di 48 bit) per segnalare a tutti gli host la
collisione. Gli host ritentano la trasmissione fino a 16 volte con un ritardo casuale determinato con un algoritmo di
exponential back-off.

Binary exponential backoff. Si sceglie un numero K casuale tra 0 e 2^n. N aumenta di 1 a ogni trasmissione, per cui la
cardinalità aumenta esponenzialmente.
