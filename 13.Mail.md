# Posta elettronica

> La posta elettronica è un sistema di comunicazione asincrona; ovvero il mittente manda un messaggio e il destinatario
potrebbe essere offline.

I protocolli che vediamo sono quelli standard per la gestione della posta elettronica. In uno scenario tipico abbiamo:

- email provider

- [Mail] User Agent: software per comunicare con questi protocolli, spesso usato da un umano. Acronimo MUA.

L'architettura delle email è stata pensata per essere utilizzata in un contesto di decentralizzazione dei provider: non
abbiamo soltanto un email provider, ma anche altri N email provider.

La decentralizzazione è molto lasca: la creazione di un nuovo provider email è soggetta all'acquisto di un dominio e allo
hosting di un server. Questa flessibilità introduce complessità ma anche potenziali falle di sicurezza.

Ogni volta che un utente vuole inviare una mail, utilizza uno User Agent (che può essere un'applicazione in locale o sul
cloud come Gmail). Per comunicare con l'email provider si usa il protocollo SMTP (SMTPs se incapsulato su TLS).

Un'informazione fondamentale è il destinatario, ad esempio invio una mail a `mario@outlook.com`. L'obiettivo del provider
è capire a chi inviare il messaggio.

Se il dominio è lo stesso, l'Email Provider se la gestisce autonomamente, altrimenti se il dominio non è mio, devo capire
come inoltrare la mail. Molto semplice: non ho un registro con tutti i mail provider del mondo, ma scopro la info
dinamicamente.

Il provider A fa una richiesta DNS per il dominio della mail del destinatario, e nel campo MX trova gli hostname dei
server adibiti ad accettare email provenienti da altri provider. Completando la risoluzione si può contattare il provider
B sempre col protocollo SMTP.

Il destinatario avrà anche lui uno User Agent, che potrà scaricare la posta coi protocolli POP e IMAP. POP è ottimizzato
per il download bulk, mentre IMAP è orientato alla sincronizzazione (sincronizza uno stato), e serve a conservare una
copia in remoto.

## Sicurezza

Dal punto di vista della flessibilità devo fare questi query dinamicamente per sapere che server raggiungere. Dal punto
di vista della sicurezza ho il problema inverso: ci può essere un problema di spoofing delle mail.

Poniamo che io riceva una mail da `luca@gmail.com`, che potrebbe essere un indirizzo autentico. Il problema nasce quando
un utente malevolo si finge `gmail.com` e manda email a `outlook.com`. Abbiamo un problema di autenticità.

In questo sistema nessuno garantisce l'autenticità del mittente. Una parte del protocollo SMTP include questa parte e il
destinatario si fida sempre.

Oggigiorno bisogna mettere in atto alcune misure di sicurezza, tra cui: eseguire SPF ogni volta che si riceve una mail.
Il protocollo è simile all'invio e implica contattare il DNS per ottenere da un record TXT le informazioni per SPF.

Ad esempio per Libero Mail abbiamo: (`dig +short TXT libero.it`)

`v=spf1 ip:213.x.x.x/21` in cui vediamo un elenco di reti che identificano indirizzi IP autorizzati a mandare mail per
conto di Libero.

Il provider comunque non ha alcun mezzo per provare l'autenticità dell'utente.

Chi garantisce che il provider faccia controlli sul SPF? Noi utenti scegliamo il provider e possiamo informarci.

Se ricevo un messaggio che mi dà un esito di mismatch con l'IP scoperto con SPF, dovrei scartare il messaggio.

Se non configuro il record TXT:spf non ho risposta: è un caso limite. Cosa dovrei fare? Nell'incertezza posso mettere
nello spam, anche se ogni provider email prende una scelta diversa.

Per il massimo della sicurezza c'è un'estensione per DNS detta DNSSec, che indica tutta un'architettura di sicurezza.

STARTTLS è simile a HTTP e poi viraggio su HTTPS, ma qui si usa sempre la stessa connessione TCP.
