# Hypertext Transfer Protocol

> Protocollo applicativo per sistemi distribuiti, collaborativi che gestiscono contenuti multimediali.

Non gestisce solo testo. È orientato ai sistemi ipermediali, ma non limitato ad essi.

Il protocollo nella sua versione più semplice è stateless.

Supporta la tipizzazione e la rappresentazione dei dati: consente eterogeneità delle implementazioni.

Di solito il protocollo usa TCP, anche se nella sua ultima iterazione QUIC (HTTP3) supporta UDP.

## Nomi specifici

Come DNS ha resolver e nameserver, qui abbiamo user agent e origin server. L'origin server indica che il server è
autoritativo per i dati che vogliamo ottenere.

Lo user agent è detto tale perché solitamente il programma è utilizzabile dagli utenti (browser), anche se non è detto.
È un agent per l'utente che vuole usare HTTP.

Può non essere sempre un browser web (dispositivi IoT), e anche il server non è sempre una macchina complessa. Lo
troviamo anche in contesti dove il dispositivo è molto semplice. HTTP è pensato per contesti eterogenei.

## Risorse

L'obiettivo di una richiesta HTTP è detto risorsa, il protocollo non definisce la natura delle risorse ma si limita ad
offrire un'interfaccia per l'interazione.

Ogni risorsa è identificata da un URI, _universal resource identifier_. Lo standard definisce un sistema per identificare
in modo univoco ogni risorsa su ogni server che possa esistere nel pianeta.

Un server può generare una risposta con una risorsa rappresentata in modo differente, in base a un algoritmo viene
selezionata quella applicabile alla richiesta.

## Trasporto

HTTP gira su TCP, quindi dobbiamo prima aprire una connessione e fare il three way handshake.

### Request-response

A differenza del TCP che è full-duplex, HTTP è di tipo request response. Il server sarà sempre il server e il client
avrà sempre lo stesso ruolo, e il server manderà i dati solo in seguito a una richiesta (request-response).

Il paradigma sembra più limitante, ma in realtà ci semplifica la modellazione delle applicazioni che vogliamo realizzare.

## Formato

Tutti i messaggi sono composti da una sezione di intestazione e un payload. Anche in questo abbiamo una cosa simile.
Forniamo una descrizione per le prime versioni di HTTP (che lavora come protocollo testuale).

### Protocollo testuale

Concettualmente può essere "letto" da utenti umani senza essere interpretato dal software, ovvero tutti i caratteri
sono stampabili.

In un protocollo binario, per leggere le informazioni, ho bisogno di un software intermedio perché ho delle sequenze di
bit che non si riesce a comprendere.

Se stessimo parlando di un protocollo binario, organizzare in linee non avrebbe senso.

### Intestazione

1. La prima riga indica l'operazione desiderata oppure il risultato ottenuto (request e response).

2. Successivamente sono riportati dei campi aggiuntivi detti _header_, attenzione che è differenti dai protocolli
classici.

Gli header sono separati dal payload da una linea vuota. Il terminatore di linea è CRLF (`0x0a 0x0d`).
Quando trovo due newline consecutivi allora l'intestazione è finita.

### Prima linea

Il ruolo dipende dal ruolo del messaggio (richiesta o risposta).

In una richiesta prende il nome di **request line**:

```http
GET /hello.txt HTTP/1.1
```

Il terzo campo definisce la versione del protocollo che vogliamo utilizzare.

Il secondo campo indica l'URI della risorsa mentre il primo è il **metodo**, ovvero l'azione che voglio eseguire.
Lo URI è in stile filesystem UNIX, con la gerarchia separata da `/`. Il fatto che troviamo delle estensioni non sottintende
che quello automaticamente sia un file.

Ci sono delle convenzioni per cui se un'URI ha un'estensione dovrebbe essere un file statico, ma è tutto a lato server.
Quello può essere una qualsiasi risorsa.

### Header

Sono espressi con una notazione di tipo "chiave: valore". Il separatore è il `:`. La parte a sinistra è la chiave, mentre
la parte a destra è il valore dell'header.

In User-Agent, il client comunica qual è il software che sta utilizzando per effettuare la richiesta. Quando faccio una
richiesta da Firefox avrò `User-Agent: firefox x.y.z` mentre da curl ho `User-Agent: curl/x.y.z libcurl/x.y.z`.

Il secondo header è importante: `Host`. Serve a gestire un'operazione di multiplexing a livello di HTTP.

Cosa succede se mando una richiesta HTTP a `www.unimore.it`? Faccio una richiesta DNS al mio resolver locale, che manda
una richiesta al local name server e in modo iterativo risolve la mia richiesta (se non c'è alcuna cache impostata).

Quello che otteniamo dal resolver è l'indirizzo IP del server. Apriamo una connessione TCP verso il server, se non
specifichiamo la porta usiamo la porta standard 80. Se c'è qualcuno completiamo l'handshake. Insieme all'ultimo ACK dello
handshake viene inviata la richiesta HTTP.

Dov'è il problema? Nel mondo reale può capitare di avere un server che ospita diversi siti. Come faccio a multiplare le
connessioni? Potrei mettere diversi server su diverse porte, ma questo ci obbliga porte diverse da quella standard.

Si inserisce l'hostname anche nel protocollo HTTP, in modo che l'origin server riesca a demultiplexare la richiesta.
Quindi l'hostname non è gestito solo a livello di DNS, ma ripreso anche a livello applicativo.

Scrivere `www.unimore.it` e l'indirizzo IP non è la stessa cosa in HTTP. I due hostname potrebbero essere mappati a siti
diversi.

```sh
dig +short www.unimore.it
```

mi dà l'alias e l'indirizzo IP. Facendo una richiesta verso l'IP direttamente mi restituisce un errore di risorsa non
trovata.

`Accept-Language` permette al server di restituire la risorsa in una delle lingue specificate. Ci riferiamo a concetti
di altissimo livello quando parliamo di rappresentazione, come la scelta della lingua.

## Risposta

Il server risponde al client in modo simile ma con una struttura leggermente diversa.
Ogni volta che manderemo una richiesta riceveremo un messaggio di risposta. C'è una versione HTTP, uno status code e una
response phrase.

Il primo campo è denotato da: `<HTTP version> <status code> <response phrase> \CRLF`

La risposta deve sempre avere version minore o uguale di quella del client. Il server può usare un protocollo differente
rispetto a quello del client. Di solito è tollerato una major version uguale.

Nella seconda parte ci viene comunicato come viene gestita la richiesta. Se nello status code c'è scritto un numero nel
range `200`, la richiesta è stata gestita correttamente, ovvero gestire l'azione richiesta dal client su quella risorsa.

La terza informazione è di solito una stringa o una frase (comprensibile anche agli umani) che comunica l'esito con un
lessico più umano.

`HTTP/1.1 200 OK`

Dopo seguiranno una certa serie di header, che comunicano alcune informazioni riguardanti la risorsa restituita o alcune
caratteristiche.

### Classi degli status code

Hanno una notazione gerarchica: il primo numero identifica la categoria di risposta mentre gli altri due identificano un
sottotipo all'interno di quella risposta.

Usiamo una notazione gerarchica perché a livello di sviluppo è molto comodo. A livello di standard bisognerebbe gestire
"almeno" il primo codice. È una raccomandazione, una best-practice. A volte non viene fatto perché _molti non sanno
sviluppare bene_.

- `1XX` indica richiesta ricevuta e che il processing continua. Il server vuole comunque mandare una risposta immediata
anche per task molto lunghi, perciò ti invio questa risposta;

- `2XX` il server ha ricevuto la richiesta e l'ha elaborata correttamente;

- `3XX` la richiesta è stata ricevuta ma sono necessarie ulteriori azioni;

- `4XX` sono i codici di errore perché la richiesta ha una sintassi errata o non può essere soddisfatta (errore lato
client, quindi l'utente o il client deve capire cosa sta sbagliando);

- `5XX` è un errore lato server, lo user agent non può farci niente.

Gli status code sono utili da imparare per mapparli sulle logiche applicative. `201` viene utilizzato per confermare 
metodi di scrittura. `202` viene usato per i task asincroni, ad esempio per comunicare che la richiesta è stata
accettata ma non processata.

`301` è legato ai redirect, e vogliamo spostare il nome per un oggetto. Se faccio una richiesta a una risorsa spostata
permanentemente, il server risponde con `301` e il nuovo URI.

`304` non ha un payload perché la risorsa non è stata modificata. Utile per meccanismi di caching. Il client comunque
comunica che possiede già la risorsa che richiede. Anche questo tipo di richiesta è stateless.
Le ulteriori azioni del client vengono fatte verso la cache locale.

## URI

Per fare un'azione su una risorsa, la risorsa va identificata in modo univoco. Usiamo la sintassi URI, che è il più
generale possibile ed è usata da diversi protocolli.

È un superset di caratteristiche che usiamo in HTTP, con alcune che non utilizziamo.

La grammatica:

```
uri:
    scheme ":" hier-part [ path ] [query] [fragment]
```
Lo schema è il nome del protocollo, per HTTP usiamo "http"

L'origin server verso cui fare la richiesta HTTP.
```
hier-part:
    [ userinfo "@"] host [ ":" port ]
```

Può essere seguito da una porta, altrimenti si ricava dall'informazione di schema,
utilizzando la porta standard. Per HTTP viene inserito 80. HTTPS comporta l'inserimento di 443.

Spesso in sviluppo si usa la porta `8080`, perché non è well-known e non richiede privilegi di root per fare il binding.
HTTPS in modo simile usa `4433`

```
path:
    path [path-segment]

path-segment:
    "/" [ name ]
```

il path è una sequenza di segmenti. Se non inserisco un path esplicito è come se scrivessi solamente "/" root, anche se
a livello di software non la inserisco.

L'host è case-insensitive perché è una parte delegata al DNS. Il path è case-sensitive? Per ora non abbiamo definito uno
standard, quindi dipende da come lo interpreta il server.

Se il server gestisce il path in maniera case sensitive, allora così sarà. Un web server statico, ovvero che restituisce
i dati da un certo file system, e questo dipende dal filesystem.

`ext4` è case sensitive, mentre `ntfs` è case-insensitive.

```
query:
    "?" param-list

param-list:
    [ key "=" value [ "&" param-list ] ]
```

Una query è una sequenza di elementi separati da & e ogni elemento ha una notazione con un separatore speciale che è "=".

I valori non stampabili o speciali perché usati dalla sintassi della query, vengono espressi con una notazione che inizia
per `%xx` dove xx sono i byte in notazione hex della rappresentazione Unicode.

L'ultima informazione è il frammento, ed è un campo delimitato dalla gratella. Rappresenta una funzionalità di
frammentazione (voglio una porzione di una risorsa) perché il path restituisce ad esempio una lista di elementi. Viene
usato anche con funzione di puntatore all'interno di una pagina HTML, ed è legato a un anchor.

```
fragment:
    "#" frag
```

## Metodi

Il metodo GET richeide la lettura della risorsa, mentre HEAD risponde solo con l'intestazione come se fosse una GET senza
payload.

Posso anche avere metodi a piacimento. Ad esempio ho un media server che estende HTTP, con un metodo PLAY e che riproduce
un'applicazione.

Per le applicazioni di tipo CRUD (create, read, update, delete) si consiglia di usare GET, POST etc.

## MIME

È uno standard che definisce un insieme di codifiche ben definite e dei nomi per identificare queste codifiche.

Lo user agent specifica quali codifiche accetta nell'header `Accept`. Abbiamo delle tipologie di media (text) e la
codifica a sinistra di un `/`. `text/plain` indica che voglio un testo senza ulteriori interpretazioni.

[Common MIME types](https://developer.mozilla.org/en-US/docs/Web/HTTP/Basics_of_HTTP/MIME_types/Common_types)

Il web server ispeziona il file da servire e imposta in automatico il content type da restituire. Ci può essere
un'intuizione su stile Windows (o come p7zip), oppure basato sui magic byte del file, come si fa in UNIX.

Il MIME type indica anche per i dati binari, come si fa a trasformare in dato testuale per essere trasferito come
payload del protocollo HTTP.

## Stato e cookie

HTTP è un protocollo stateless. Attraverso il meccanismo dei cookie, HTTP può diventare stateful. Lo stato si aggiunge
tramite un meccanismo solitamente chiamato cookie, che altro non è che un uso opportuno di un certo header.

Quando origin ci dà una risposta, può impostare un header con chiave `Set-Cookie:`. Se lo user agent implementa HTTP
in maniera completa e supporta il meccanismo dei cookie, allora tutte le volte che invierà delle richieste dovrà
inviare un campo con chiave `Cookie:` con valore identico a quello comunicato in precedenza dal server.

Questo viene detto **token opaco**, che si trova anche in tanti altri protocolli e definisce come questi dati non
devono essere interpretati dal client. Il client è memoria al posto del server. La parte di opacità riguarda proprio
questo fatto: il client non deve ispezionare il contenuto.

Il server può impostare un SID, un dato grosso random mantenuto da un server su un DB. Può essere usato per gestire un
login permanente. È detto token referenziato perché _si riferisce_ a una base di dati.

Implicitamente ogni richiesta è indipendente dall'altra, ma costruiamo uno stato grazie a questo meccanismo.
Potrei per sicurezza legare un cookie a un IP, per evitare il furto, ma non funziona in caso di roaming. Ho sempre dei
tradeoff.

Delle parti ulteriori nel campo cookie possono essere interpretate dallo user agent e servono a specializzare l'utilizzo
del cookie in diverse modalità.

Con la `,` possiamo specificare valori ulteriori. Ad esempio con Path possiamo specificare a che path di sottoalbero si
applica lo specifico cookie.

Abbiamo anche l'opzione `Secure` che comanda lo user agent di restituire il cookie solo se il sito viene acceduto in
HTTPS per questioni di sicurezza.

Se un server vuole forzare un'eliminazione del cookie, può impostare un campo Expires con una data nel passato, oppure
con Max-Age minore uguale di 0. I cookie si possono utilizzare per molte cose.

La finestra di autenticazione a livello di browser (che è decorata con lo stesso stile del window manager) indica che
stiamo utilizzando un'autenticazione a livello di HTTP.
Una volta verificata l'identità dell'utente, il server mantiene uno stato che comunica in `Authorization:`.

Le credenziali sono trasformate e inviate in un header apposito tramite HTTP. Se le credenziali non sono valide, il
server restituiròà un codice 401 che comunica che le credenziali non sono valide.

I cookie sono codificati in base64. Se vedo degli `=` alla fine è perché c'è del padding.

```python
from base64 import b64decode

s = '...=='
len(s)

s_padded = s + '=' * (3 - len(s) % 3)
```

Le stringhe base64 sono sempre multipli di 3. Se non arrivo alla dimensione faccio padding con gli uguali. Posso avere al
più di due uguali di padding.
