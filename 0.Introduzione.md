# Introduzione

La definzione di rete può essere ricorsiva: una rete può essere una "rete di reti", oppure un'insieme di nodi
interconnessi tra di loro.

Rete:
    - rete di reti;
    - due nodi interconnessi.

A seconda del livello di dettaglio con cui vogliamo studiare la rete inseriamo dei livelli di astrazione.
Quando studieremo il funzionamento della rete Internet, ad esempio, saremo interessa a come comunicano le reti tra di
loro e non i singoli computer.

Nella definizione di alto livello il nodo è il tramite attraverso cui le reti comunicano tra di loro, mentre nella
definizione di basso livello i nodi sono interconnessi con link.

## Nodi

Host -> nodi terminali, i due capi della comunicazione (mittente, destinazione). PC, smartphone, dispositivo IoT.

Switch, bridge, router -> nodi intermedi che consentono la comunicazione tra host. I termini indicano ruoli differenti.
Non sono mai la fine della comunicazione ma sempre nodi intermedi che consentono la comunicazione tra host.

## Link

Possono essere wired o wireless, ma ne parleremo in modo abbastanza generico. Vengono approfonditi nel campo delle
telecomunicazioni.

## Esempio di rete

Le LAN connettono nodi "vicini", mentre le reti WAN consentono la comunicazione tra reti distanti, ovvero tra città,
paesi, etc.

A seconda del livello di dettaglio posso interessarmi della comunicazione end-to-end (come viene inviato e ricevuto),
altre volte invece mi interessa come funziona la WAN; da che nodi o altre reti è composta.

Il focus è sui problemi di instradamento e condivisione delle risorse. Questi problemi sono generati da come è stato
progettato Internet: una rete globale a cui tutti possono connettersi.

Se una rete non è **condivisa**, allora la chiamiamo **dedicata**. Esempio semplicissimo è la connessione diretta tra
due host, ed è dedicata. Se tutti i collegamenti sulla rete fossero dedicati non avrei problemi di instradamento, perché
saprei esattamente dove trovare ciascun host sulla rete.
L'instradamento è volto a creare una logica che permetta a una rete di capire dove inviare l'informazione per farla
arrivare al destinatario.

## Altre considerazioni

Questa rete condivisa (Internet) è fatta da nodi eterogenei. Ad esempio un portatile comunica in una rete attraverso
il Wi-Fi, quindi onde radio. I dati, una volta raggiunto l'access point, verranno trasmessi ad esempio su cavo a un
router. Eterogenea a livello statico.

Sia dal punto di vista degli host, che dei nodi intermedi, che dei link è estremamente eterogenea. Ogni volta che il
pacchetto si trova da qualche parte nella rete potrebbe affrontare situazioni diverse.

La rete può anche _cambiare nel tempo_. È eterogenea a livello dinamico.

## Obiettivi progettuali

Le considerazioni che stiamo facendo sono guidate da obiettivi progettuali, principalmente:

- costi, soprattutto economici;

- prestazione, ottenere la massima performance in termini di latenza o throughput;

- affidabilità, la rete deve funzionare anche se qualcosa va storto, per sovraccarico di un nodo ad esempio.

Fondamentale è anche la sicurezza delle comunicazioni. Attenzione ai termini utilizzati: l'affidabilità riguarda il
funzionamento anche in presenza dei guasti, mentre la sicurezza è relativa alla difesa di guasti provocati da attori
umani per rubare dei dati (ad esempio).

## Protocollo

Definizione: un protocollo è un insieme di regole e convenzioni seguita da entità che intendono comunicare per svolgere
un compito comune.

Che sia informatico o no, un protocollo è un insieme di regole che ci permette di regolare qualcosa. Deve essere
seguito da tutti gli attori nella rete per raggiungere un obiettivo comune: comunicare col massimo delle prestazioni e
con un buon grado di sicurezza.

Le regole dei protocolli vengono interpretati in modo **estremamente rigorsosa**, perché devono essere interpretate dal
software. Tutto funziona grazie al software che interpreta.

La **sintassi** è la struttura dei comandi e delle risposte (formato dei messaggi).

La **semantica** riguarda il significato dei comandi, delle azioni e delle risposte nella trasmissione.

La **temporizzazione** riguarda come combinare i messaggi per raggiungere uno scopo.

## 4 domande fondamentali

1. Su che hardware viene eseguito un software?

    - CPU general purpose, hardware embedded dedicato, hardware con più o meno memoria. In base ai vincoli hardware
    su dove pensiamo verrà eseguito il protocollo, possiamo mettere dei limiti.

2. Schema di naming (identificazione degli interlocutori)

    - Come sono identificati i nodi terminali che comunicano nel protocollo. Se voglio parlare con qualcuno devo sapere
    come identificarlo.

3. Architettura software

    - Anche il software ha diversi livelli di astrazione: il sistema operativo, programmi che hanno certi privilegi o
    vengono eseguiti in userspace. Un driver del kernel. Dov'è il software nell'ambito dell'architettura generale del
    mio software?

4. Paradigmi di comunicazione

    - Ad alto livello è come possiamo strutturare la sequenza di messaggi per comunicare.
    Request-response, protocolli full-duplex...

I protocolli storici che regolano Internet sono stati pensati senza la sicurezza.

## Il metodo

Ci troviamo in un mondo complesso, per procedere dividiamo il problema in sottoproblemi risolvibili che cerco poi di
ricollegare. La suddivisione viene identificata con la creazione di tanti livelli di astrazione.

Dal punto di vista informatico, l'astrazione è sottoforma di layering in tanti protocolli "impilati" in uno stack.

I macroproblemi che vogliamo risolvere in maniera indipendente sono quelli della seguente pila:

| Applicazioni di rete                      |
|-------------------------------------------|
| Comunicazione fra applicazioni sugli host |
| Cmonucazione fra nodi di rete differenti  |
| Comunicazioni fra nodi di una stessa rete |

I primi tre livelli sono relativi all'implementazione dei protocolli, l'ultima riguarda l'implementazione delle logiche
applicative specializzate (web, real time...).

Questi sono i tre livelli fondamentali. Di astrazione ne possiamo aggiungere quanto vogliamo.

Il mondo reale a volte crea delle eccezioni e dobbiamo risolvere più problema in una volta sola. In alcuni contesti
l'applicazione va gestita in modo monolitico e non si possono distinguere alcuni livelli.

Lo stack è una linea guida, ma a volte si rende necessario avere protocolli che scavalla le distinzioni imposte dalla
pila.

Nel momento in cui progetto uno strato nella pila di protocolli, devo anche pensare a come collaborano con gli altri
protocolli per risolvere il problema. Tra un livello e l'altro ci sono delle interfacce, ogni livello interagisce solo
con i livelli adiacenti. Pian piano l'informazione deve scendere verso il mezzo fisico per essere effettivamente
trasmessa.

I livelli vengono numerati dal basso verso l'alto con numeri interi incrementali.
Il mezzo fisico viene chiamato livello 1, ed è l'hardware. Non ci occuperemo molto di questo.

A livello logico, la comunicazione avviene tra protocolli dello stesso livello.

## A livello fondamentale

Le comunicazioni passano attraverso infrastrutture (nodi intermedi) condivise. Per gestire la contesa delle risorse,
cioè dei mezzi condivisi, o contesa dell'accesso, bisogna realizzare il **multiplexing**.

Il multiplexing identifica un meccanismo con cui più entità che devono comunicare tra di loro sullo stesso canale
possono farlo. È l'attività di fare in modo che tanti messaggi provenienti da entità diverse vengano inviati sullo
stesso canale di comunicazione.
Può riferirsi a diversi concetti, come ad esempio l'esecuzione di più programmi sullo stesso sistema operativo.

### Circuit switching

Nella fase di progettazione c'è un aspetto fondamentale che guida tutti i protocolli che studieremo.
Le reti telefoniche analogiche condividevano l'infrastruttura di rete come _circuit switching_, ovvero a commutazione
di circuito.

Ho tante infrastrutture che potrebbero essere usate da tutti, ma in un certo momento, quando il telefono A chiede di
telefonare a B viene instaturato un circuito da noi verso il destinatario. Il paradigma era _orientato alla
connessione_.

A prescindere dal fatto che comunicavamo o meno, quella quantità di risorse veniva occupata da noi, a prescindere dal
fatto che parlavamo o meno. È poco flessibile perché si occupa una quantità costante di risorse.

Su mezzi fisici si fa circuit switching, con metodi basati sulla frequenza (FDM) o sul tempo (TDM). L'intero mezzo
fisico della radio FM è suddiviso in diverse bande: ogni stazione trasmette su una certa banda incentrata su una
frequenza. Per come funziona la trasmissione sono sicuro che questa non darà fastidio a informazioni inviate ad una
altra frequenza.

La TDM (time division multiplexing) è molto simile a quella che useremo anche su Internet. Poniamo di avere quattro
partecipanti; secondo il protocollo il mezzo viene dedicato a ogni partecipante per slot fissi di tempo.

All'interno di un frame dedico diversi slot, che occupano un certo tempo.

Entrambi rappresentano un paradigma di circuit switching, sebbene siano tecniche differenti.
