## Subnetting

Posso assegnare uno spazio di indirizzi a una rete logica che contiene più reti logiche "locali", in questo caso si
parla di subnetting.

L'operazione di subnetting fa sì che parte dell'host ID venga ulteriormente diviso in <subnetID, hostID> per scendere
ulteriorimente nella gerarchia della mia rete.

Ad esempio potremmo avere come spazio di indirizzamento: `128.213.0.0/22`; l'operazione di subnetting va a rifinire i
sottoblocchi della rete:

- subnet 1 = 128.213.1.0/24

- subnet 2 = 128.213.2.0/24

- subnet 3 = 128.213.3.0/24

La divisione raggiungibile dal subnetting gerarchico permette strategie di routing anch'esse gerarchiche.

Ad esempio le tre reti sopra, potrebbero essere raggiunte con un'unica regola di routing `128.213.0.0/22`; cioè
utilizziamo l'intervallo più generale possibile che ci viene assegnato.

L'Università ha a disposizione la classe di indirizzi `155.185.0.0/16`. Dall'esterno la rete è vista come questo
blocco monolitico, quindi le regole di routing esterne puntano al router dell'università con l'IP di tutta la rete.
Poi internamente il pacchetto viene instradato correttamente.

_Logicamente_ Unimore gestisce in modo esclusivo tutti quegli indirizzi. Internamente le reti locali hanno dei
sottointervalli, definiti in base ai requisiti.

## Supernetting

Identifica il fenomeno opposto: mi vedo assegnato più blocchi di indirizzi e faccio in modo di creare un superblocco di
questi indirizzi.

Esempio: ho due reti

- Rete 1 = 208.213.2.0/24 -> 208.213.2.1 - 208.213.2.254

- Rete 2 = 208.213.3.0/24 -> 208.213.3.1 - 208.213.3.254

L'operazione di supernetting consiste nel definire: `208.213.2.0/23`. Non è sempre possibile, bisogna avere dei blocchi da
combinare che rispettano particolari caratteristiche.

La rete 1+2 `208.213.2.0/23` -> 208.213.2.1 - 208.213.3.254. Attenzione che così guadagno due indirizzi che altrimenti
sarebbero riservati per usi speciali.

## Graficamente

Si disegna un albero binario, dove i nodi rappresentano la dimensione della netmask.

```
           21
         /    \
        22    22
       / \    / \
      23 23  23 23
      ...
```

## Gestione IP pubblici

Ci sono delle autorità che gestiscono l'assegnazione degli IP a livello globale. Agli albori di Internet viene fondata
la IANA, con Jon Postel (definito lo _zar dei numeri_ perché curatore delle porte dei protocolli a livello di trasporto).

Il problema è sempre la fiducia, e Jon Postel era considerato da tutti super partes e ha definito come si potesse aver
fiducia in questa organizzazione centrale. C'è una RFC dedicata a lui.

### ICANN

Nasce dalla fusione dello IANA e InterNIC, che si occupava della distrubuzione effettiva.

Ci sono quindi vari registri locali che, coordinata dallo IANA, gestiscono l'assegnazione degli indirizzi.
Per l'Europa, il mediooriente e la Russia c'è il RIPE NCC, mentre per l'Asia e l'Australia c'è l'APNIC.

Per avere informazioni su un indirizzo IP, come chi è l'assegnatario, è possibile consultare i database dei vari
registri, ad esempio quello del RIPE si trova all'indirizzo.

[https://apps.db.ripe.net/db-web-ui/query](https://apps.db.ripe.net/db-web-ui/query)

La richiesta è detta `whois`.

### Classe A

Negli anni 80 venivano assegnati a diverse aziende (Ford, Apple, Xerox). Ci sono moltissimi blocchi di indirizzi
assegnati ad aziende che non ne avevano veramente bisogno (e forse anche adesso).

Dagli anni 2000 in poi abbiamo assistito ad alcuni limiti riguardanti l'esaurimento degli indirizzi IP.

Per risolvere abbiamo preso 3 direzioni:

- assegnazione di indirizzi classless (non lascio spazi vuoti troppo grandi);

- consento ai nodi di utilizzare indirizzi non routable (privati), quindi non devo chiedere permesso a nessuno per
utilizzarli.

- IPv6

## NAT

Bisogna inserire una funzionalità aggiuntiva per navigare in rete con indirizzi non routable. Sta per _network address
translation_ ed è una funzionalità implementata da router di frontiera (cioè al bordo della rete dell'organizzazione).

Il NATting modifica l'indirizzo IP dei pacchetti in transito.

Potrei avere anche diversi livelli di NATting. In generale quando ho reti IP con spazi di indirizzamento separati,
sottintendiamo la necessità di usare NATting per mettere in comunicazione queste reti.

### Sicurezza

Il NAT è utile anche per aumentare il livello di sicurezza della rete. L'host con IP privato non espone le proprie
porte su Internet. È come un _perimetro_ che aumenta la protezione della rete privata.

Non è scontato però, infatti in Unimore per la quantità tale di indirizzi pubblici che ha fornisce un indirizzo
pubblico a tutti i suoi utenti. Poi utilizza un firewall per bloccare tutte le comunicazioni in entrata sulla rete.

IP pubblico -> accessibile by default.

IP privato -> inaccessibile by default.

Anche se ho molti IP pubblici potrei comunque voler utilizzare degli IP privati per aumentare la sicurezza della rete.

### Limiti

Alcune funzionalità dei protocolli applicativi sono limitati dalle funzionalità di NATting, perché rompe il
collegamento end-to-end.

Per alcuni protocolli applicativi questo è un problema.

## IPv6

Anche se avessimo assegnato tutti gli indirizzi (4 miliardi) nel miglior modo possibile avremmo comunque problemi
nell'assegnare un indirizzo a chiunque.

Nasce IPv6 che permette di avere indirizzi a 128bit. Anche con contratti residenziali, abbiamo assegnati degli interi
range di indirizzi routable. Lo spazio di indirizzamento è così grande che si può assegnare un range a qualsiasi
persona sulla terra.

Non c'è bisogno del NAT con IPv6. Ma occhio che siamo più esposti.

## Datagram

La struttura del datagramma IP è suddivisa in header e dati. Ciascun pacchetto IP (a livello di protocollo) può essere
grande al più di 64 Kbyte.

Il protocollo è allineato a multipli di 32 bit. Alcuni dati all'interno dell'header sfruttano questa struttura.

IP formalmente supporta delle opzioni a livello di header, infatti può essere di dimensioni variabili.

IPv6 nonostante abbia indirizzi molto più grandi ha un header delle stesse dimensioni di IPv4.

### Vers

Versione del protocollo IP, è largo quattro bit ed è il primo campo inserito nel datagramma.

HLEN indica la lunghezza aggiuntiva dell'header, allineati a multipli di 4 byte. Quindi questo valore ha come unità di
misura dei multipli di quattro byte.

### Total length

Il campo _total length_ è 16 bit, per cui posso avere una lunghezza totale di 2^16 - 1=65535 byte, da cui la dimensione
massima del datagramma di 64 KB.
La dimensione tiene conto anche della dimensione dell'header.

### Type of service

Il campo TOS (_type of service_) ha cambiato destinazione d'uso negli anni e originariamente veniva utilizzato con
tanti sottocmapi che indicavano il tipo di performance richieste dall'applicazione che inviava il pacchetto IP.
8 bit, così divisi
`PRECEDENCE 0-2, D, T, R, not used`.

D sta per delay (basso ritardo), T per alto throughput e R alta affidabilità.

Ma adesso i campi vengono interpretati in modo diverso. Non entriamo nei dettagli tecnici.
I primi sei bit sono simili a quello che voleva ottenere il vecchio TOS: DSCP. Vengono interpretati secondo delle
classi di servizio.

Esistono dei registri tali che permettono di interpretare i bit per capire che classe di applicazione sta comunicando.

Gli ultimi due bit servono per la gestione delle congestioni. Vengono usati di solito dai protocolli che configurano le
regole di routing.

Possiamo pretendere che i router dell'AS che amministriamo rispettino le nostre richieste, non i router di altri AS.

### Identification

Identifica il datagram, ad esempio per quando inviamo tanti pacchetti di fila, per fornire una traccia di traffico
abbastanza contigua.

### Flags e fragment offset

Servono alla frammentazione del pacchetto.

### Time to live

Ogni pacchetto IP ha internamente un contatore che definisce il numero massimo di router che può percorrere prima di
essere eliminato.

Su Linux, di solito, il TTL impostato è pari a 64. Ogni volta che il pacchetto supera un router, il router decrementerà
il campo di 1 poi lo inoltra.

Quando il TTL arriva a zero, dopo il decremento, il pacchetto viene scartato dal router.

### Protocol

Indica il protocollo del livello superiore. Serve a gestire correttamente la multiplazione e indica quale sarò il
livello 4. Di solito assume 3 valori: TCP, UDP, ICMP.

### Checksum

Verifica l'integrità soltanto dell'header e non del pacchetto IP. Cambia anche l'algoritmo: in Ethernet è CRC.
L'algoritmo è pià adatto a una CPU general purpose e non un hardware dedicato come una scheda di rete.

Perché non conviene proteggere l'integrità di tutto il pacchetto? Perché alcune applicazioni potrebbero non ritenere
necessario l'invio di un payload integro.

Se ai livelli superiori interesserà proteggere anche l'integrità a livelli superiori, se ne occuperanno loro.
Se nessuno se ne occupa, potrebbe comunque farlo il protocollo applicativo. Su Ethernet è sul singolo collegamento
mentre qui è end-to-end.

### Opzioni

Di solito non vengono utilizzate in IPv4.

### Padding

Riempimento per allineare il campo a multipli di 32 bit.

## Frammentazione del pacchetto IP

Noi stiamo lavorando su uno stack di protocolli e il livello network viene costruito sul livello H2N. Ogni pacchetto
IP deve essere incapsulato in un pacchetto di livello H2N.

IP è **il payload** di Ethernet.

La lunghezza massima di IP è 64 KB, che chiaramente non può essere contenuta sempre nell'MTU di Ethernet.
Il maximum transfer unit (MTU) di ogni livello definisce quanto possiamo trasportare. Il default su Ethernet è 1500B.

La suddivisione del pacchetto logico in tanti pacchetti fisici non è delegata al livello 2, ma chi ha progettato
Internet ha deciso di affidare la divisione del pacchetto logico in tanti pacchetti fisici al livello IP.
Tale operazione viene detta **frammentazione**.

Ci sono due campi che servono a capire come frammentare il pacchetto.

- `Flags` di 2 bit indica che il pacchetto fa parto di un pacchetto frammentato.

- `Fragment offset` indica la posizione del pacchetto che stiamo inviando rispetto al pacchetto iniziale. Come se fosse
l'offset di un buffer.

La frammentazione viene usata in questi casi:

Quando un protocollo di livello 4 vuole inviare un pacchetto di 3 volte l'MTU del livello host-to-network. Quind
andrò a creare 3 pacchetti IP validi (col bit di frammentazione a 1 e offset differente in base a quello che sto
generando).

Solo l'host destinatario si occuperà di unire i pacchetti e "rileggere" quello originale. La frammentazioen comporta
un overhead.

Ad esempio per ogni pacchetto creato c'è un costo fisso di 20 byte. Ci sono delle indicazioni che stabiliscono gli MTU
minimi da rispettare. Di solito per non avere problemi si sottostima l'MTU.

Questo approccio ha alcuni problemi: non posso riframmentare i pacchetti più volte. Non c'è una struttura gerarchica.
Se il router non può inoltrare il pacchetto per via dell'MTU dell'interfaccia di inoltro, il router risponde con una
segnalazione del tipo `packet too big`.

La frammentazione è di nuovo end-to-end ma sulla base di informazioni scoperte durante il percorso del pacchetto sulla
rete.

Questo tipo di meccanismo si chiama **path MTU discovery** e viene obbligatoriamente usato in IPv6, dove non esiste il
supporto alla frammentazione da parte dei router (troppo costoso). La frammentazione viene gestita tramite opzioni a
livello end-to-end (al posto di avere un campo fisso in IPv4, viene allungato l'header solo quando l'host mittente
deve frammentare il pacchetto).

I nostri SO solitamente inseriscono un altro bit nei flags: `do not fragment`. Il mittente può inserirlo nell'header
per segnalare al router di non frammentare il pacchetto. A prescindere dal fatto che il router supporti o meno la
frammentazione.
